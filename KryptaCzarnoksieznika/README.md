### KRYPTA CZARNOKSIĘŻNIKA

### Opis Gry
Jesteś poszukiwaczem przygód szukającym fortuny w miejscu pochówku legendarnego czarnoksiężnika.
Gdy wchodzisz do pomieszczenia zamykają się za tobą wrota, a w twoją stronę zaczynają iść 
przywrócone do życia kości twoich poprzedników! Jak długo uda ci się przetrwać? 
Uważaj, ponieważ legendy twierdzą iż sam czarnoksiężnik zdolny jest chwilowo powrócić do świata żywych...

Krypta Czarnoksiężnika to wielokierunkowa strzelanka częściowo inspirowana grą Berzerk na atari. 
Celem gry jest przetrwanie jak najdłuzej na jednej planszy w czasie gdy w twoją stronę zmierza 
coraz większa liczba przeciwników. Gracz może bronić się strzelając do przeciwników z łuku, którego
strzały odnawiają się po trafieniu w przeciwnika, bądź ścianę. Co jakiś czas na środku planszy pojawia się
potężny przeciwnik który brak mobilności nadrabia strzelaniem do gracza oraz zwiększoną ilością
punktów życia. Co jakiś czas na planszy pojawia się też bomba, która po podniesieniu zabija wszystkich podstawowych
przeciwników na planszy.

### Atrakcyjność Gry
Dzięki zwrastającym z długością rozgrywki poziomem trudności w grę może w równym stopniu grać i dobrze bawić się nowicjusz,
jak i weteran świata gier. System punktacji daje także możliwość pomiaru swoich umiejętności oraz zachęca gracza
do próby zwiększenia swojego rekordu. 

W momencie gdy na planszy pojawia się Czarnoksiężnik, styl grania drastycznie się zmienia ponieważ gracz oprócz
walki z przeciwnikami musi także unikać pocisków miotanych w jego stronę. To zwiększa dynamikę gry uniemożliwiając
graczowi stanie w jednym miejscu. Plansza zaprojektowana jest w taki sposób, aby gracz mógł częściowo
schować się za pilarami aby kontrolować pościg ze strony przeciwników oraz zablokować pociski Czarnoksiężnika.

Pozycja nadchodzących przeciwników jest także losowana z czterech widocznych punktów na mapie co oferuje balans pomiędzy
nieprzewidywalnością rozgrywki oraz możliwościa oszacowania z której strony można być zaatakowanym. Z losowymi interwałami
na mapie pojawia się w losowym miejscu bomba, która po podniesieniu oczyszcza planszę z podstawowych przeciwników i 
dodaje dużą liczbę punktów. Często pojawi się ona z daleka od gracza, co wymusi u niego dokonanie trudnej decyzji, czy
postanowi opuścić bezpieczną pozycję i zaryzykować porażkę aby podnieść bombę i zyskać dużo punktów oraz kilka sekund spokoju.


### Przykład Użycia
![Zdjęcie konsoli](https://github.com/IS-UMK/mp-2022-js-project-313053/blob/master/assets/screenshots/1.png)
![Zdjęcie konsoli](https://github.com/IS-UMK/mp-2022-js-project-313053/blob/master/assets/screenshots/2.png)
![Zdjęcie konsoli](https://github.com/IS-UMK/mp-2022-js-project-313053/blob/master/assets/screenshots/3.png)



### Instrukcja Obsługi
Aby rozpocząć grę należy otworzyć plik html w dowolnej przeglądarce.

Enter - rozpocznij grę / zacznij od nowa

Lewy Control - strzelanie

Strzałka w Górę - bieg do góry
Strzałka w Prawo - bieg w prawo
Strzałka w Dół - bieg w dół
Strzałka w Lewo - bieg w lewo

### Prawa Autorskie
Gra zawiera muzykę użytą za pozwoleniem autora oraz efekty dźwiękowe użyte na podstawie licencji creative commons.
Efekty nie znajdujące się na liście źródeł zostały stworzone przez autora gry.

1. "An Ugly Heart But It Does Beats", Pix https://www.youtube.com/watch?v=Qod6VLAZNj4&t=1s
2. "Alien Wolves", Pix https://www.youtube.com/watch?v=VUHcyGeFP-A&t=37s
3. "8 Bit Correct Answer", JapanYoshiTheGamer https://freesound.org/s/361263/
4. "8-bit Explosion1", timgormly https://freesound.org/s/162792/
5. "8 Bit Slam", Jofae https://freesound.org/s/361636/
6. "Bow", Hanbaal https://freesound.org/s/178872/
7. "Bones Breaking 1", Gammelsmurfen778 https://freesound.org/s/474001/
